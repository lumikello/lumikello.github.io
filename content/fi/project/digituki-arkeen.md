+++
date = "2019-10-26T00:00:00+03:00"
description = "Hankkeen tavoitteena on lisätä venäjänkielisten maahanmuuttajien ja venäjänkielisten yhdistysten toimijoiden tietoisuutta digitalisaatiosta ja sähköisestä asioinnista sekä vahvistaa niiden teknisiä taitoja ja osallisuutta tuleviin digitaalisiin muutoksiin."
draft = true
picture = ""
title = "Digituki arkeen"
weight = 1

+++
### **Hankkeen tarkoitus ja tavoitteet**

Hankkeen tavoitteena on lisätä venäjänkielisten maahanmuuttajien ja venäjänkielisten yhdistysten toimijoiden tietoisuutta digitalisaatiosta ja sähköisestä asioinnista sekä vahvistaa niiden teknisiä taitoja ja osallisuutta tuleviin digitaalisiin muutoksiin.

Hankkeen toiminnalla pyritään vastaamaan asiakaslähtöisesti ja joustavasti esille nouseviin tarpeisiin ja toteuttamaan tarpeellisiksi koettuja matalankynnyksen digitaalisen tuen ja asioinnin palveluja.

Hankkeen aikana rakennetaan Digituen verkosto paikallisten venäjänkielisten yhdistysten kanssa, luodaan ja jatkuvasti päivitetään ajankohtaista tietokantaa digitaalisista palveluista venäjän kielellä. Rakennetaan yhteistyösuhteet valtakunnallisten järjestöjen, kirjastojen, kuntien, sekä muiden viranomaisten ja Suomen Venäjänkielisten Keskusjärjestön välillä.

#### Toiminnan kohderyhmät

* Venäjänkieliset maahanmuuttajat, joilla on puuttuvaa osaamista suomen kielestä tai kokemusta sähköisten palvelujen käytöstä, erityisesti vasta muuttaneet, heikosti koulutetut, työttömät ja ikäihmiset.
* Venäjänkieliset yhdistykset, aktivistit ja vapaaehtoiset, joita koulutetaan hankkeen aikana itsenäiseksi toimiviksi digineuvonnan ohjaajiksi

# Hankkeen toteuttaminen

***

* **Online-digitulkki**

  Online-digitulkki on reaaliaikainen internetin välityksellä toimiva keskustelupalvelu. Digitulkin avulla tarjoamme tukea Suomen viranomaisasioinnin digitaalisten palveluiden käytössä venäjänkielisille käyttäjille, joilla on puuttuvaa teknistä tai suomen kielen osaamista.
* **Ryhmäkoulutukset**

  Yhteistyössä Helmet kirjastojen kanssa järjestämme ryhmäkoulutukset ikäihmisille. Käymme läpi tietotekniikan ja mobiililaiteiden perusteet ja pyrimme ratkaisemaan niiden käytössä ilmenevät ongelmat.
* **Webinaarit ja videoluennot**

  Lyhyiden videoluennoiden avulla näytämme ja opetamme, miten käytetään erilaisia sähköisiä palveluita. Webinaarit ovat suunnattu pääosin venäjänkielisten yhdistysten edustajille, joita koulutetaan itsenäisesti toimiviksi digiohjaajiksi.


* **Venäjänkielinen Digi-sivusto**

  Venäjänkieliselle sivustolle luomme ajankohtaista tietokantaa sähköisistä palveluista. Kerromme digitalisaatiossa tapahtuvista muutoksista ja mahdollisuuksista.
* **Oppaat ja materiaalit**

  Julkaisemme vuosiesitteen, jossa kerrotaan hankkeen toiminnasta ja saavutuksista. Kehitämme selkokielellä opastusmateriaalia teknisestä tuesta sekä loppukäyttäjille että digineuvonnan ohjaajille.